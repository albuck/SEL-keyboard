[Read in English](README.md)

-----------------------------------------------
# STANDARTINĖ ERGONOMIŠKO MYGTUKŲ IŠDĖSTYMO KLAVIATŪRA arba PAVYZDINIS TOGINIO MYGTUKŲ IŠDĖSTYMO SPAUDYNAS

_Šiuo išdėstymu siekta pašalinti įprastos standartinės klaviatūros mygtukų išdėstymo trūkumus._

+ Standartinė ergonomiško mygtukų išdėstymo kompiuterio klaviatūra (spaudynas) turi 90 mygtukų (48 iš kurių yra spausdinamųjų ženklų mygtukai).
+ Kairioji ir dešinioji spaudyno skiltys yra pakreiptos 14° į vidų nuo pagrindo (galėtų būti gaminama ir su kiek keičiamu pakreipimo laipsniu).
+ Spaudynas tinka staliniam bei nešiojamam kompiuteriui.
+ Spaudyno naudotojas turėtų turėti galimybę programiškai sukeitinėti mygtukus vietomis ir išsisaugoti savo parinktis.


![SEL Keyboard](img/sel.png)

+ Pirmame paveikslėlyje SEL klaviatūroje parodytas QWERTY spausdinamųjų ženklų išdėstymas.

![SEL Ratise](img/sel_ratise.png)

+ Antrame paveikslėlyje SEL klaviatūroje — lietuviškas išdėstymas [Ratisė](https://albuck.github.io/Ratise-layout/).


-----------------------------------------------
### Valdiklių parinktiniai eiliškumai

+ Galimos valdiklių eiliškumo parinktys:

  1. SEL Klaviatūra — Fn-F12-F11 + F1 = 1 — (’Meniu’ suveikia atleidžiant ‘Vald‘ mygtuką, jeigu tėra spaudžiamas tik vienas 'Vald' mygtukas.)
     + Dar įdomus būtų pasirinkimas su sukeistais 'Shift' ir 'Alt' ar 'Cmd' mygtukais.
  2. PC Klaviatūra — Fn-F12-F11 + F2 = 2
  3. MacOS Klaviatūra — Fn-F12-F11 + F3 = 3
  4. PC Klaviatūra mod 2 — Fn-F12-F11 + F4 = 4
  5. PC Klaviatūra mod 3 — Fn-F12-F11 + F5 = 5 — (’Meniu’ suveikia atleidžiant ‘Vald‘ mygtuką, jeigu tėra spaudžiamas tik vienas 'Vald' mygtukas.)

![SEL Control layout](img/vald.png)

-----------------------------------------------
### Spaudyno togė (ergonomika)

+ Atskiro piršto spaudžiamam mygtukui priskirta atskira spalva.
+ Kitos spalvos skrituliukas rodo spaudimo kitu pirštu galimybę.

![SEL Keyboard ergonomics](img/sel_ergonomics.png)

-----------------------------------------------
### Spaudynas su galimais papildomais mygtukais

+ Yra galimi programuojami papildomi 2, 4 arba 6 mygtukai.
+ Galimi pasirinktiniai skaučiukynės išdėtymai: dešinėje pagrindinis ir kairėje du skirtingi (vienas apverstasis dešinysis).
+ Mėlynais užrašais pažymėti ‘Fn’ lygio mygtukų reikšmės.

![SEL Keyboard full](img/sel_full.png)

-----------------------------------------------
### Spaudyno apmatai

+ Spaudyno apmatai su įprasto dydžio mygtukais.

![SEL Keyboard basic](img/sel_basic.png)

-----------------------------------------------
### Pagerinto spaudyno apmatai

+ Spaudyno apmatai su padidintais kai kuriais mygtukais.

![SEL Keyboard enhanced ergonomics](img/sel_enhanced.png)

-----------------------------------------------
## Lietuviški valdymo/keitimo mygtukų pavadinimai

**Siūlymai:**

- _Alt / Alternative_ (angliškai) — ⎇ (mygtuko ženkliukas) — Kit/Ktp (lietuviški trumpiniai) — Kitaipa-Kitaipis-Kitaipinti (mygtuko veiksmas, vadinimas, veiksmažodis) — Kitoks įvedimas; Kitokio įvedimo mygtukas (mygtuko apibrėžimas, paaiškinimas ir pan.).
- _AltGr / Alternative Graphic_ — ⌥ / ⇮ — Ktk/KitŽ/Lyg3 — Kitka-Kitkis-Kitkinti — Kitoks Ženklas; Trečiasis lygis; Kitokio ženklo įvedimo mygtukas; Trečiojo lygio ženklo įvedimo mygtukas.
- _Backspace_ — ⌫ — Trn/Trnt — Trina-Trinis-Trinti — Trynimo atgal mygtukas, šalinimo-naikinimo iš kairės (nuo žymeklio vietos tekste) mygtukas.
- _Caps Lock / Caps_ — ⇪ — Did/Didž//DidĮj/DĮ/DRĮ — Didžia-Didžis-Didžinti — Didžiųjų raidžių įjungimas; Didžiųjų raidžių įvedimo įjungimo mygtukas.
- _Ctrl / Control_ — ⎈ — Vld/Vald — Valda-Val̃dis-Valdinti — Valdymo mygtukas.
- _Delete / Del_ — ⌦ — Šal/Šlnt — Šala-Šalinis-Šalinti — Šalinimo mygtukas, šalinimo-naikinimo iš dešinės (nuo žymeklio vietos tekste) mygtukas.
- _End_ — ⇲ — Baig/Bg — Baiga-Baigis-Baiginti — (Pa)Baigos mygtukas (šičia, manau, reikėtų vengti „pa-“ priešdėlio dėl didesnės pavadinimo atskyros nuo „Prad“).
- _Enter / Return_ — ⏎ / ↵ — Įv — Įvada-Įvadis-Įvesti — Įvedimo mygtukas.
- _Esc / Escape_ — ⎋ — Iš — Iša-Išis-Išeiti — Išėjimo mygtukas. (Pastaba: šio mygtuvo vertimas kaip „Grįžti(Gr)“ yra klaidingas (klaidinantis), nes taip apibūdintinas veikimas tinka tik kai kuriais, atskirais, šio mygtuko veikimo atvejais, kuriais paprastai tinka ir „išeiti“ nusakymas. Kitaip sakant, mygtukas „Išeiti“ pabrėžia, kad juo yra „išeinama“ iš esamuoju laiku vykdomos veiklos ar būsenos, o „grįžimas“ į ankstesnę veiklą ar būseną yra antraeilis dalykas, tuo metu ne pats svarbiausias ir dažnai neapibrėžtas (kur bus grįžta).)
- _F1…_ — V1… — Veika-Veikis-Veikinti  1 … — Veikimų mygtukai.
- _Hyper / Office (naujose MS klaviatūrose)_ — Vst — Vista-Vistis-Visti? — Vienas mygtukas atstojantis visų kitų keitimo mygtukų paspaudimą, paprastai naudojamas įvairiems asmeniškiems klaviatūros raktams.
- _Home_ — ⇱ — Prad/Prd — Pradžia-Pradžis-Pradžinti / Prada-Pradis-Pradinti — Pradžios mygtukas.
- _Insert / Ins_ — ⎀ (?) — Įt/Įtrp — Įtarpa-Įtarpis-Įterpti — Įterpimo mygtukas.
- _Menu_ — ≣ — Sąr/Srš — Sąraša?-Sąraštis?-? — Sąryšinio sąrašo ("Meniu") mygtukas, paprastai atkartoja pelės dešiniuoju mygtuku po pelės žymekliu gaunamą sąryšinį sąrašą tam tikrų galimų veiksmų tam tikroje vaizdinės sąsajos vietoje.
- _Numlock / Num Lock / Numeric Lock_ — ⇭ — Sktm/SkĮj — Skaitma-Skaitmis-Skaitminti — Skaitmenų įjungimo mygtukas.
- _Page Down / PgDn_ — ⎘ / ⇟ — PsŽ/PŽ — ?-?-? — Puslapis žemyn — Tolesnio puslapio mygtukas.
- _Page Up / PgUp_ — ⎗ / ⇞ — PsA/PA — ?-?-? — Puslapis aukštyn — Ankstesnio puslapio mygtukas.
- _Pause/Break_ — ⎉ / ⎊ — Prtr — Pertrauka-Pertraukis-Pertraukti — Pertraukos mygtukas.
- _Print Screen / Print Scrn / Prnt Scrn / PrtScrn / PrtScn / PrtScr / PrtSc / PrSc_ — ⎙ — Sp/Spsd/SpVzd — Spausda-Spausdis-Spausdinti — Vaizdo spausdinimo mygtukas.
- _Scrol Lock / ScrLk_ — ⤓ / ⇳ — Sln/Slnk — Slinka-Slinkis-Slinkti — Slinkties įjungimo mygtukas.
- _Shift_ — ⇧ — Au/Aukšt/Lyg2 — Aukša-Aukšis-Aukšinti — Aukštesnis lygis; Antrasis lygis; Aukštesnio lygio ženklas; Antrojo lygio ženklas.
- _Spacebar / Space / Space bar_ — Trp — Tarpa-Tarpis-Tarpinti — Tarpo mygtukas.
- _Tab / Tabular / Tabulator_ — ↹ — At/Att — Ata-Ãtis-Atinti — Atitraukimo, atitraukos, įtraukos mygtukas.
- _Windows / Apple / OS / Command / Cmd / Super / Meta key_ — ⊞ / ⌘ / ◆ / ◊ — Vad — Vada-Vadis-Vãdinti — Vadós, Vaduvos, Vėliavos mygtukas; "Operacinės sistemos", skaitmeninės aplinkos valdymo mygtukas.

-----------------------------------------------


#### Naudingos nuorodos:

[Lietuviškas ergonomiškas klaviatūros išdėstymas „Ratisė“](https://albuck.github.io/Ratise-layout/)

[Alternative Keyboard Layouts (angliškai)](http://xahlee.info/kbd/dvorak_and_all_keyboard_layouts.html)

